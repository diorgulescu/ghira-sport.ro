---
title: "Simplu și Sinistru: o părere despre cartea și programul 'Simple & Sinister'"
date: 2024-04-30T17:10:15+03:00
draft: false
toc: true
scrolltop: true
author: diorgulescu
tags: 
  - programe
  - cărți
  - recenzii
---
## O lungă introducere (pentru context)

Îmi amintesc destul de bine momentul în care am citit prima oară despre ghire. Era prin 2018 și „săpam” pe Internet după metode de antrenament acasă, pentru a îți menține forma fizică. 
La acea vreme, primul nostru copil avea aproape un an iar eu urma să preiau mai bine de un an de concediu pentru creșterea lui. Acest lucru implica o pauză profesională, iar asta coroborat cu stoparea oricăror activități pe bicicletă (pe care le făceam, împreună cu soția, înainte de sarcină) prevedea o schimbare și mai mare de ritm: eliminarea simplului drum casă-birou-casă (pe care-l făceam fie pedalând, fie mergând) aducea un grad amplificat de sedentarism, iar îngrijirea unui copil mic este mult mai consumatoare decât s-ar putea crede (cu tot cu nopțile nedormite).

Cum suntem, în general, conectați preponderent la cultura și media americană, am dat peste Pavel Tsatsouline (omul care a popularizat ghirele în SUA, începând cu anii 2000). Podcast-uri, interviuri, articole, forumul Strong First (compania pe care o conduce), devenisem intrigat de aceste ghire. Nu mai văzusem nimic asemănător, iar tot ce citeam părea a se mula perfect pe nevoile mele: o metodă ultraportabilă de a mă antrena în puținul timp disponibil. Suna prea bine, astfel că am cumpărat imediat o ghiră de proastă calitate, cu corp din plastic umplut cu ciment. Greutatea: 16 KG, gândindu-mă că-s bărbat și ar trebui să fie ușor.

Iaca așa a început o lună în care mă trezeam zilnic la 4:30 AM (îl ascultam și pe Jocko Willink pe atunci, deci îți dai seama că nu putea lipsi și acest experiment) și făceam 45 de minute de swing-uri și genuflexiuni. Tehnica? Eh, cu mintea de-acum, mă mir cum nu m-am accidentat. După antrenament, când toată lumea încă dormea, îmi alocam o oră pentru citit sau învățat ceva. A mers destul de bine și, chiar dacă tehnica mea era clar deficitară, simțeam un progres. Aveam o stare de bine la început de zi, iar acest antrenament îmi dădea un imbold de energie cu inerție mare pe parcursul a multe ore.

Cu toate acestea, am intrat într-o stare de epuizare cruntă pe care, la acel moment, nu am înțeles-o. M-am oprit, considerând că a fost un experiment teribilist. Mintea mea, însă, nu a uitat senzația fizică din timpul acelor antrenamente.

Aveau să treacă aproape 4 ani și să apară al doilea copil, complicând exponențial situația, iar kilogramele s-au acumulat. Atât în cazul meu, cât și al soției, au apărut durerile lombare severe. În urma unor recomandări primite de soție din partea unui fizioterapeut, ea a găsit un antrenor capabil la o sală de fitness din apropierea casei. M-am dus și eu de curiozitate, iar de acolo lucrurile au luat o cu totul altă turnură. Au urmat 10 luni de antrenamente și dietă, luni în care mi-am amintit gradual că există ghirele (mai ales după ce am fost pus să execut câteva swing-uri în sală, ca parte a unui antrenament).

De data aceasta, căutarea mea a fost diferită. De la Pavel Tsatsouline am ajuns la toți esticii, la disciplina „kettlebell sport” (sau *girevoy sport*) și mi-am cumpărat prima ghiră serioasă, tot de 16 KG, dar de tip competiție/sport. După o scurtă perioadă în care am alternat mersul în sală cu antrenamentele în sufragerie (folosind minunata ghiră galbenă), am decis să o iau ceva mai în serios, renunțând la sală. 

Au mai trecut aproape doi ani, iar sufrageria noastră găzduiește câteva perechi de ghire de competiție, gantere, paralete și paralele (pentru exerciții calistenice) și alte câteva „jucării”. 

Chiar și așa, în luna Martie 2024 m-am simțit dator să încerc, cu adevărat, programul celebru al lui Pavel Tsatsouline (alături de *„Rite of Passage”*): „Simple and Sinister”.

## Ce este acest program?

.....

## Impresiile mele după 30 de zile

...

## Merită?

Da.
